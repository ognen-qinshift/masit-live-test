
<h1 class="textBlue textSize36 fontSemiBold">Проект на УСАИД – Партнерство за подобра бизнис регулатива</h1>

<div class="textSize15 marginTop5">
    <p style="font-weight: 400;">Партнерство за подобра бизнис регулатива е проект поддржан од УСАИД чија имплементација започна во 2016 година. Проектот е наменет за поддршка на микро, мали и средни бизниси, со цел подобро прилагодување на своето работење во согласност со законските регулативи. Активностите на проектот се насочени кон помагање на бизнисите во процесот на усогласување со законските барања и да се поттикнат истите да земат активно учество во креирањето на политиките кои ги засегаат.</p>
<p style="font-weight: 400;">ЕПИ ЦЕНТАР Интернационал, во партнерство со четирите стопански комори во Северна Македонија – Стопанската комора на Македонија, Сојузот на стопански комори на Македонија, Стопанска комора на северозападна Македонија и Стопанска комора за информатички и комуникациски технологии (МАСИТ) – ја спроведуваат програмата на проектот кој во следниот период ќе:</p>
<ul style="font-weight: 400;">
<li>Им помогне на микро, малите и средни претпријатија да ја подобрат законска усогласеност преку организирање информативни сесии за промените во регулативатa;</li>
<li>Го поддржи поставувањето на Платформата за јавно-приватен дијалог помеѓу коморите и државата;</li>
<li>Обезбеди кофинансирање на услуги преку чија имплементација компаниите ќе ја зголемат усогласеноста со регулативата преку т.н. Ваучер шема;</li>
<li>Создаде единствен информативен и интерактивен интернет простор и ќе резултира со подобар проток на информации;</li>
<li>Го промовира Единствениот национален регистар на прописи на Република Северна Македонија (ЕНЕР) на настани организирани од страна на Проектот;</li>
<li>Организира форуми за овозможување дијалог со домашни и странски експерти во врска со актуелни бизнис теми;</li>
<li>Ги развива листите за проверка на усогласеноста со законската регулатива;</li>
<li>Развие различни интерактивни брошури и водичи;</li>
<li>Ги подобри капацитетите на коморите;</li>
<li>Изготвува годишна анализа на бизнис климата која ќе овозможи следење на успешноста на државните политики и евидентирање на пропустите во истите;</li>
<li>Го поддржи јавно – приватниот дијалог преку организирање работилници, фокус групи и работни групи со претставници од Проектот и претставници на релевантни државни институции;</li>
</ul>
<p style="font-weight: 400;">Во наредниот период проектот ќе продолжи да работи на конструктивни решенија за подобра правна усогласеност на компаниите и поддршка на механизмите за јавно – приватен дијалог помеѓу сите главни чинители. Сите проектни активности ги спроведува ЕПИ ЦЕНТАР Интернационал во соработка со четирите партнери: Стопанска комора на Македонија; Стопанска комора за информатички и комуникациски технологии – МАСИТ, Стопанска комора на северозападна Македонија и Сојуз на стопански комори на Македонија.</p>
<p>Повеќе информации можат да се најдат на <a href="http://www.biznisregulativa.mk">www.biznisregulativa.mk</a> .</p>
</div>

<div style="font-size:18px">
                                Download file
        <a href="https://masit.org.mk/wp-content/uploads/2019/09/one-pager-usaid-partnership-for-better-business-regulation-so-4-partneri.pdf" target="_blank"> 
                <div style="background-image:url(https://masit.org.mk/wp-content/themes/pstarter19/assets/images/download_pdf.png)" class="downloadPdfImg">
                </div>
        </a>
                            </div>
                                                